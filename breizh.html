<!DOCTYPE html>
<html lang="fr">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Nevezamzer arabek</span>
    </title>
    <link rel="stylesheet" href="style.css">
    <script src="https://code.iconify.design/1/1.0.7/iconify.min.js"></script>
</head>

<body>

    <div class="navigation">
        <input type="checkbox" class="navigationCheckbox" id="navi">
        <label for="navi" class="navigationBtn">
            <span class="navigationIcon"></span>
        </label>

        <div class="navigationBg"></div>

        <nav class="nav">
            <ul class="navigationListe">
                <li class="navigationItem">
                    <a href="france.html" class="liens">français</a>
                </li>
                <li class="navigationItem">
                    <a href="index.html" class="liens">español</a>
                </li>
                <li class="navigationItem">
                    <a href="breizh.html" class="liens">brezhoneg</a>
                </li>
                <li class="navigationItem">
                    <a href="autrice.html" class="liens">L'autrice</a>
                </li>
                <li class="navigationItem">
                    <a href="artiste.html" class="liens">L'artiste</a>
                </li>
                <li class="navigationItem">
                    <a href="https://laliebreeditions.wordpress.com " target="blank" class="liens">La Liebre</a>
                </li>
            </ul>

        </nav>
    </div>
    <div class="cover">
        <a href="https://laliebreeditions.wordpress.com " target="blank"><img class="logo" src="ressources/logo-liebre.jpeg" /></a>
        <h1 class="title">
            Nevezamzer arabek</h1>
        <h2 class="title">Gabrie<span class="dorada">l</span>a Cabezón Cámara</h2>
    </div>
    <div class="section">
        <span class="img1"><img src="ressources/printemps-arabe3.jpg"></span>
        <p class="paragraphe">
            Kouezhañ a reas, botezadet e stal ganto, ha hennezh ruilhet ganto e-barzh ar fank, karrig ha legumaj ha frouezh asambles gantañ, ha stlapet d'an traoñ ha n'ouzer ket penaos, petra voe : moarvat an doare ma troas an orañjezennoù pe an tapis beotez pe ar
            wareg bananezennoù a reas ur gurunenn dezhañ beuzet e-barzh ar fank gant ar c'harrig astennet en e-gichen evel ur balum marv pe moarvat e voe kan ar c'harrig a-raok kouezhañ, war a lavarer e wigouras kalz, rak pell ac'hann e c'hoarvezas an
            dra-se, e Norzh Afrika, met ahont ivez ez eus tud ha biken ne lakint lard war ahelioù o c'harrig, ha neuze n'ouzer ket hag-eñ e voe kan ar c'harrig pe sonerezh e huchadenn arabek - a sonfe deomp-ni, difideled ac'hanomp, hesonek met ne vefe
            ket gwirvoudel krediñ e vefe un dra gwall bell diouzh gast ar c'hast ha mab ar c'hast lavaret er yezh-se, enteuzel ha sponter -, da lavaret eo e lavaras-eñ kunujennoù er yezh kozh dezho pe moarvat e voe ar sin, an arabeskenn treset gant e
            rampadenn pe parabolenn ar mandarin o kouezhañ pe ar bann-heol a baras war ar fav dres pa oant o strewiñ war ar fank evel ma vijent bet oc'h en emsevel kuit dezho da echuiñ evel ur saladenn fav hag evel ma vefent en emroet d'o flanedenn naturel
            bezañ greun en un taol lañsoù skañv hag a blegfe laouen d'an nerzh-se, d'ar graviter-se a dieubas anezho diouzh ar plad-saladenn ma oant sañset echuiñ. Ne ouzomp ket ha gallout a reomp lavaret diarvar ne ouzimp moarvat biken petra voe hag
            a lakas anezhañ dindan lagad Doue, met aze en em gavas ar paourkaezh Mohamed Bouazizi hag anat eo, a-viskoazh eo bet anat, hag ahont er Reter-Kreiz muioc'h eget e lec'h all, e vez gwelloc'h chom hep gwelout an doueed ha chom hep bezañ gwelet
            ganto, gwelloc'h mirout anezho pell : lakaat ofrañsoù dirak o daoulagad, lakaat tan enno, kas anezho da voged evit mougañ o sell gant ar pezh-se a blij dezho, stummoù distumm an traoù devet, ar pezh a sav en aer, deuet moged ha fiñval ha cheñch
            a ra e pep koulz hag en traoñ e laosk ludu : d'an doueed e plij an dra-se ha se 'zo kaoz omp poultrenn nij ha poultrenn repozet e vimp, d'un deiz bennak, ur prantadig betek ma 'z aje pep tra a voe ac'hanomp d'an aer c'hoazh, n'ouzomp ket penaos
            met biken james ken evel ma oamp, ha gant an ofrañsoù dindan ar fri e klaskomp diduellañ an doueelezhioù diouzh trajedienn ar bed evel ma vije tu da lakaat fin dezhi, mirout en ur mare peoc'h pep tra a zo anezhi, a vez ganet hag a varv hag
            a vez ganet hag a varv gant feulster karantez ha kasoni Doue se 'zo kaoz «mallozh d'ar re c'halvet, mallozh d'ar re anvet», evel a lavare atav ar Skeud Du eno er c'harterioù ma voe impalaerez a-raok en em deurel d'an traoñ war al leur, fank
            ivez, traoù devet ivez, gant lastez an diskarg-lastez a voe an douar-se a-raok bezañ karter, al lastez o teviñ dindan ar fank-se a zo evel fank an ifern, evel al leur ma oa bet Mohamed dindan lagad Doue, dindan lagad ar beurbadelezh a zo lagad
            Doue, heñvel ouzh lagad ur gorventenn e lodenn sioul eo, ar peurrest a laka da dreiñ e fulor krouiñ ha distruj ha krouiñ a ra steredegoù feulz bepred, kreizenn an dra-se, hollved Doue hag a zo E lagad a chom sioul emañ Eñ, ar sioulded bouzar
            ha dall - se an hini eo a zev, ar pezh a laka da c'henel ha da vervel ha se 'zo kaoz e veze an Duez o pediñ : «D'an tan, keuneud, da Zoue, goulaouenn ha d'an oan, ar flammenn a skourjezata hag a zev. Ha setu aze penaos ar pezh a zo da Zoue
            a ya da Zoue. C'hwezh ar c'hig a ya dezhañ ha dezhañ e ya ar moged, a sav en aer c'hoantoù ar re vev o teviñ, 'teviñ, 'teviñ. Evit an Douar, evel ma fell da Zoue, e vez ar pezh a chom en Douar. Ô Aotrou Doue Te a sach warnon. Eskern a chom.
            Ha gwalennoù a chom. Chom a ra an dent a gouezh en ur skrignal an dent. Ha ludu, ludu a chom. Ô Aotrou Doue Te a zenn warnon. Degemer anezho, Doue, o teviñ. Amen.»
        </p>
        <span class="img2"><img src="ressources/arabe2.png"></span>
        <p class="paragraphe">
            Ha Mohamed en defe gallet pediñ ar memes tra hag an Duez, en ur cheñch munud-mañ-munud, en diwezh ez eo an hevelep Jehova an armeoù hini an daou-se, met ne voe ket evit pediñ zoken : gant ar boliserien vrein a vez kavet ahont, heñvel ouzh ar re a vez
            kavet amañ, e voe distrujet e garrig gant al legumaj hag ar frouezh en doa prenet diouzh ar mintin war ar marc'had, ker-ruz, gant an holl arc'hant kazi, anvet dinars ahont, en doa eñ hag e familh er vuhez, stlepel a rejont ar c'harrig d'an
            traoñ, reiñ a rejont div skouarniad dezhañ, tufañ a rejont warnañ, reiñ a rejont daou daol-troad en e benn goloet gant fank ha bevennet gant an tuf a lufras evel diamantoù dindan an heol, ha marteze e voe an dra-se a lakas anezhañ dindan lagad
            Doue rak an tufadennoù a lakas anezhañ da darzhañ ha biken ne zistroas ar paourkaezh Mohamed ennañ e-unan, en em zifloupañ a reas, mont a reas d'ar gêr, kemer a reas ar bidoniad esañs o doa prenet asambles gant e wreg evel ar walenn o doa
            lakaet e biz eben d'egile : evel testeni ur raktres, ar vugale, salioù nevez en ti, koshaat asambles, hag evel ar gwalennoù, ar bidon a oa arouez ar binvidigezh, promes an F100 e oant e soñj prenañ evit kargañ muioc'h a legumaj, hervezo e
            chome dek vloaz c'hoazh, evel an holl goñversanted o doa feiz en ur binvidigezh a vije o kreskiñ pezh moneiz goude pezh moneiz ha hervez ar c'hontoù a-benn tri mil c'hwec'h kant pemp deiz ha tregont o rastellat ar pezhoù moneiz gounezet pep
            mintinvezh en hent eus ar gêr d'ar marc'had eus ar marc'had d'ar blasenn ha gant kan an distaolioù gant heson mouezh Mohamed e vefe ganto un F100 eildorn met en ur stad mat ha gouzout a ouzer mat ez eus muioc'h a binvidigezh gant ar re a charre
            anezhi gant esañs kentoc'h eget gant gwad. Ha gouzout a ouzer ivez ez eo an esañs ouzhpenn danvez-tan ar binvidigezh : danvez-tan ar boñz a c'hall bezañ ivez, un doare all a binvidigezh moarvat, met ne ouzer ket e peseurt pinvidigezh e vez
            cheñchet an esañs gant ar voñzed rak morse ne zistroont evit kontañ an traoù hag a-boan e chom al ludu evit douarañ anezho an tostañ ma c'haller ouzh an hentadoù. Neuze ez eas Mohamed da glemm en archerdi abalamour d'an torfedoù a oa bet troet
            outañ gant an dokumantoù en ur sac'h hag ar bidoniad danvez-tan krog en e zorn ha chom a reas pemp eurvezh azezet eno en archerdi bepred tostoc'h ouzh kreiz lagad Doue betek ma voe degemeret hag aet re bell ganti, kas a rejont anezhañ e kreizig-kreiz
            fulor Doue pa c'hoarzhjont en e fas ha pa lavarjont dezhañ paouez da derriñ revr rak ur gwerzour dibaper ne c'hall ket klemm tra, ret e oa dezhañ paeañ evit ar peajoù a oa ret dezhañ paeañ kuit da gaout kudennoù, ha gwelloc'h e oa dezhañ distreiñ
            d'ar gêr a-raok ma cheñchfent ali ha ma vije skoet a vazhadoù hag ouzhpenn-se lakaet en toull-bac'h. Chom a reas Mohamed sioul ur prantad, ar prantad ma tevas dindan lagad Doue moarvat, ur prantad hag a voe hir evitañ hag a voe hir warlerc'h
            d'an archerien pa grogjont da soñjal e penaos e oa kroget pep tra hag o teviñ e oa dija pa zigoras ar bidon hag e taolas an esañs warnañ e-unan hag e lakaas anezhi da vezañ danvez-tan e zevadur e-unan, en em enaouiñ a reas Mohamed gant un
            tarzherezhig hag an holl archerien o doa c'hoarzhet en e fas a redas kuit er-maez hag an tan a devas e vlev da gentañ hag an dilhad da c'houde ha goude-se ar c'horf en e-bezh rak ret eo gwelet kement a esañs a zo e-barzh ur bidon a c'hallfed
            - sur a-walc'h int bet berzet en holl stalioù er bed a-bezh - tapout krog ennañ gant an dorn pa vezed o klemm evit ar justis e Tunis, ha neuze gant tan en e gelloù zoken en em roas da redek ivez met pas evel ma redont kuit ar gargidi hag ar
            boliserien vrein souezhet gant ur boñz, redek a reas evel ma red ar voñzed e-pad an eilennoù a bad o devadur, a bad nemet prantad ar redadeg, goude e vezont mouget ha kaset d'an ospital hag echu eo, neuze e krogas gant e redadeg ziwezhañ evel
            e holl geneiled all - ur c'horf-micher hag a vez ral-a-wech gant muioc'h eget un den er memes koulz -, dizampart, o hejañ an divrec'h hag o huchal rak n'eus ket bet unan all evel Thích Quảng Đức, ar manac'h boudaat a chomas mut hag azezet
            en e lotuz trema oa o teviñ bev. An holl re all a ya war-raok war un nebeud metradoù en ur zeviñ betek kouezhañ ha chom sioul ha n'eus ket nemet an tan o fiñval rak mont o wagennañ d'an nebeutañ a ra dre natur ha neuze e vezont mouget gant
            ur pallenn pe moarvat ahont, gant un tapis ha n'eo ket burzhudus tamm ebet rak ar veaj a echu diouzhtu en ospital tostañ, lec'h ma ne vo burzhud ebet evito nemet ar marv, nemet ha ma vije kontet evel burzhud eilpennañ ur protokol a mil bloaz
            er bastell-vro, rak eñ a voe balzamegenn a-raok bezañ kelan en ospital ma 'z eas ar prezidant Ben Ali da weladenniñ anezhañ, o klask eñ mougañ an tan a echufe da zeviñ anezhañ e-unan goude pemp bloaz warn-ugent o vezañ An Hini Sklerijennet,
            Tad ar Bobl ha Gouloù Tunis. Met lagad Doue a bare ar memes sell warnañ ha war ar paourkaezh gwerzour legumaj deuet da vezañ balzamegenn ha, gallout a rafe bezañ e vije bet Mohamed e oan, ofrañs ar bobl d'e Aotrou Doue, an aberzhad a-vad,
            poulc'henn an darzhadenn a vez goulennet gant an istor digant an tan evit en em danañ. Hag ar prantad-se a voe deuet da vezañ hir en archerdi, pa chomas Mohamed e kilometr zero lagad Doue hag e seblantas dibab e blanedenn hag hini e vro, er
            prantad-se an hini eo pa zegemeras Doue an ofrañs. Hag ober a reas e dalaroù Mohamed e-pad pemzek devezh, evel ma varv e-pad mizioù an douar a-raok bezañ nevezamzer : en em sevel a reas an dud a-enep an tiranterezh, tud marv all c'hoazh a
            voe ha goude pemzek devezh all e kouezhas Ben Ali.</p>
        <p class="paragraphe">Ha kaput Mohamed, an hini, goude bezañ eilpennet ar gronologiezh a vez kustum da heuliañ kelan ha balzamegenn, a anavezas ur bruderezh a ya ken pell ha betek hon daoulagad ha simbol an dispac'h e voe.
        </p>

    </div>
    <span class="img3">
    <img src="ressources/printemp-arabe.png ">
  </span>
    <div class="cover ">
        <div class=" ours ">
            <p class="padding ">Autrice : Gabriela Cabezón Cámara
            </p>
            <p class="padding ">Traductions :
                <ul class="padding ">
                    <li class="li "> - Printemps arabe : Marie Audran, Marie Rosier, Enora Mary </li>
                    <li class="li "> - Nevez amzer arabek : Riwal Illien, Clarisse Bailleul </li>
                </ul>
            </p>
            <p class="padding "> Gravures :
                <a href="http://citlali.ultra-book.com " target="blank">Citlali</a>
            </p>
            <p class="padding ">Edition : Marie Audran</p>
            <p class="padding ">Première édition : 2019, Rennes</p>
            <p class="padding ">Deuxième édition (20 exemplaires numérotés) : 2021, Rennes</p>
            <p class="padding ">Imprimé à Copie des Lices, Rennes</p>
            <p class="padding ">Adaptation numérique : Laura Wujek</p>
            <p class="padding ">Hébergé par netlify</p>
            <p class="padding ">Contact La Liebre Dorada : laliebredorada@gmail.com</p>
            <p class="padding ">Site internet :
                <a href="https://laliebreeditions.wordpress.com " target="blank ">www.laliebreeditions.wordpress.com</a>
            </p>
            <div class="padding "><a href="https://www.facebook.com/LaLiebreDorada" target="blank"><span class="iconify" data-icon="ant-design:facebook-filled" data-inline="false"></span></a>
                <a href="https://www.instagram.com/accounts/login/?next=/laliebredoradalibros/" target="blank"><span class="iconify" data-icon="ant-design:instagram-filled" data-inline="false"></span></a></div>

        </div>

    </div>
    <script src="https://cdnjs.cloudflare.com/ajax/libs/gsap/3.8.0/gsap.min.js "></script>
    <script src="https://cdnjs.cloudflare.com/ajax/libs/gsap/3.8.0/ScrollTrigger.min.js "></script>
    <script src="app.js "></script>
</body>

</html>
<!DOCTYPE html>